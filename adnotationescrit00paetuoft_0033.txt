29

 

ante diem tertium' — instent. Victos autem modico illo
certamine Poenos appellare non potuit, si apud eos caesorum
numerus minor fuisset quam apud Romanos. Quod cum non
fugeret editores, alii pro numero ‘triginta' substituerunt ‘tre-
centi'‚ alii ‘quadringenti'. At nimii videntur esse hi numeri. Nam
tot militibus alterius partis caesis iam non modicum id fuisset
certamen, sed propemodum ingens Poenorum clades Suspicor
ego quidem maiorem fuisse numerum Poenorum, qui ceciderant,
quam Romanorum, at non tanto maiorem. Forsitan exciderit
inter voculam ‘quam' et numerum XXX signum L, ita ut scriptum
fuerit: nam Poenorum ceciderunt haud plus quam
LXXX, Romani L.

Liceat etiam de nonnullis locis agere latinis, qui alius alio
modo sint inquinati. Caesar de bell. gall. V 5 iterum in
Britanniam profecturus ubi cum legionibus ad portum Itium
pervenit, ‘cognoscit XL naves, quae in Meldis factae erant,
tempestate reiectas cursum tenere non potuisse atque eodem,
unde erant profectae, revertisse'. Meldi exigua sunt civitas
in interiore Gallia inter Sequanam et Matronam fluvios sita3
neque est, cur in eorum finibus naves illae XL sint aedificatae.
Etiamsi autem Caesar ab iis tot navigia ornari iussisset et si
naves per Matronam Sequanamque in mare provectae tempe-
state ita essent reiectae, ut ad Ilium portum pervenire non
possent, non est verisimile eas eodem, unde erant profectae,
fuisse reversuras adversis fluminibus illis, in Meldos.
Falsum gentis nomen in textum irrepsisse apertum est. Sus-
picor ego quidem Caesarem Venellis‚ quae est civitas mare
accolens, a Sabino legato duobus annis ante victis imperavisse,
ut magnum illum numerum navium exornarent.

Carataco, Silurum duce, capto Romamque ducto — ut
refert Tac. in Ann. XII 38 — ambiguae Romanorum erant
res in Britannia ‘sive, amoto Carataco quasi debellatum foret,
minus intenta apud nos militia fuit, sive hostes miseratione
tanti regis acrius ad ultionem exarsere. {Praefectum castrorum
et legionarias cohortes exstruendis apud Siluras prasidiis re-
lictas circumfundunt, ac ni cito nuntiis ex castellis pro-


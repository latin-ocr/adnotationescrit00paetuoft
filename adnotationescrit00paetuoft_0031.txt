27

 

id quod nisi per ironiam intellegi non potest, sed una littera
mutata primariam reperiemus lectionem: πάνυ μὲν κακῶς.

Homerus poeta quod Hectori ad ingentis viri robur ingens
illustrandum tribuit ἔγχος ἑνδεκάπηχυ, nemo est qui miretur.
At quod in Xenophontis Anab. IV Ἰ, 16 Chalybes narrantur
habuisse δόρυ ὡς πεντεκαίδεκα πήχεων, hunc locum ut inte-
grum iudicem, non possum adduci. Neque enim quamvis
robusta fuerit Chalybum gens, fieri potest, ut hasta
tantae longitudinis unius viri manibus moveatur et dirigatur.
Genuina lectio fuisse videtur ὡς ε’ πήχεων (quinque cubitorum);
quae lectio ita inquinata est, ut litterae numerali ε’ temere
praefigeretur littera ι, qua mutatione facta hastae in triplicem
subito crescerent longitudinem.

Eodem modo corruptos suspicor duos locos ex latinis
litteris sumptos. Caes. de bello gall. vll 23 formam de-
scribit murorum Gallicorum. Quos ex trabibus directis, per-
petuis in longitudinem, binos pedes inter se distantibus, quae
introrsus revincirentur et multo aggere vestirentur, esse factos
trabiumque intervalla grandibus in fronte saxis esse effarta.
Ei autem trabium saxorumque ordini eiusdem generis
ordines deinceps esse iniectos, dum iusta muri altitudo ex-
pleretur. Id opus et ab incendio lapide et ab ariete defendi
materia, ‘quae'‚ iuquit, ‘perpetuis trabibus pedes quadra-
genos plerumque introrsus revincta neque perrumpi neque
distrahi potest’. Quibus in verbis quo referantur ‘pedes quadra-
genos', haesitant interpretes. Etenim sunt, qui perpetuas
trabes eas, quae in interiore muri parte directas illas trabes
revincirentffi singulas ‘pedes quadragenos’ fuisse longas existi-
ment ideoque corrigant ‘pedum quadragenum’. Quam lectionem
in* Mengii editione repperi. Idem nescio quo adiumento nisus
in initio capitis verba ‘Trabes directae perpetuae’ commutat
in ‘Trabes directae XIV pedum’. Quicunque autem tradita
verba retinent non mutata, cum accusativum ‘pedes quadra-
genos⁷ ex verbis ‘perpetuis trabibus’ pendere non posse in-
tellegant, eo numero id spatii notari contendunt, quod inter
muri frontem interiacuerit et inter trabes illas revincientes.


Publicae scholae officiis quicunque obstrictus modo hac
modo illa disciplinarum materia animum cogitur imbuere, quo
diligentius atque accuratius illius muneris negotiis studuerit
fungi, eo artius contracta habebit proveeta ille quidem aetate
temporum spatia, quibus ad ea studia revertatur, unde ei
maxima olim redundabat animi oblectatio. Attamen quaeretur ab
eodem atque invenietur nonnunquam tantum saltem otii quamvis
angustis finibus circumscriptum, ut colligantur illa quidem et
componantur, quae, cum scriptores poetasque aut interpre-
taretur aut secum ipse legeret ac relegeret, hic illic in mentem
venerunt. Itaque ex collegarum numero cum is, qui his scholae
annalibus de suo se aliquid esse praemissurum promiserat, in
morbum satis diuturnum ae languidum incidisset ita, ut naturae
iniquitate impeditus non posset stare promisso, eius ego vice
functus nonnullas adnotationes criticas, quas antiquos lectitans
scriptores priscum secutus morem latino sermone libellorum
olim margini adscripsi, hac occasione data colligere et, quam-
vis essent exiguae ac pusillae, publici iuris facere constitui.

Ac quoniam maxime usque oporam dedi Luciani libris
legendis1), ita dissertationem instituam, ut a Luciano profectus
ea ubique addam, quae apud alios quoque scriptores et graecos
et latinos mihi videor invenisse.

¹) De locis Lucianeis disserui in ‘observat criticae in Lucianum‘
(Progr. der Konigl. Ritterakadernie Liegnitz 1880), ‘Lectiones Lucianeae’
(Commentationes philol. in honorem Aug. Reifferscheid Breslau 1884), ‘De
nonnullis glossematis, maxime Galenianis' (Festschrift zur Feier des

25jahrigen Bestehens des Gymnasiums zu Jauer 1890).
1*


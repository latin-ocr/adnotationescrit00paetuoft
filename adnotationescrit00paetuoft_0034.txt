30

 

xlmis subventum foret, copiarum obsidione occubuissent'. Man-
ca sunt verba ‘ni clto nuntiis'. Nam quod Pfitznerus ita fere
interpretatur, cito nuntios esse missos ad auxilium ex proximis
castellis arcessendum, id. una voce ‘nuntiis' significari non
potest. Quae difficultas ne Lipsii quidem coniectura ‘citis
nuntiis' tollitur. Wurmius autem participio ‘dimissis’ inserto
longius abscedit a traditis litteris. Nipperdei vero coniectura,
cum scribit ‘cito nuntiis e castellis proximis missis' habet
sane aliquid probabile illa quidem ex ductuum similitudine,
at rem non satis illustrat, quoniam nuntii pauci esse solent
neque liberare possunt inclusum exercitum copiarum obsidione.
Haesito, utrum probem Bezzenbergeri emendationem ‘cunctis‘
ex castellis proximis', quamquam verba ‘cunctis' et ‘proximis'
quodam modo inter se discrepant, an Tacitum scripsisse putem
‘ac ni cito tum iis ex castellis proximis subventum foret’.

Perdifficilia sunt intellectu, quae leguntur in Tac. Germ.
cp. 38: ‘Insigne gentis (Sueborum) obliquare crinem nodoque
substringere. Sic Suebi a ceteris Germanis, sic Sueborum
ingenui a servis separantur. In aliis gentibus, seu cognatione
aliqua Sueborum sen, quod saepe accidit, imitatione, rarum
et intra iuventae spatium: apud Suebos usque ad canitiem
horrentem capillum retro sequuntur, ac saepe in ipso
vertice religatur'. Quae in libris manu scriptis tradita cum
planam sententiam non exhibeant, ab aliis alia sunt coniecta.
Hauptius pro ‘retro sequuntur’ corrigit ‘retrorsum agunt',
Lachmannus ‘reem-vaur, alii ‘retorquere suetum', alii ‘retor-
quent ac religant'. Quibus de coniecturis iam Halmius: ‘Vi-
detur, inquit, altius vulnus latere; nam loco indicativi infini-
tivum exspectares suspensum ab aliquo adiectivo, quod sit
contrarium praecedenti ‘rarum'.' Duo mihi quidem inesse
videntur vitia in verbis traditis. Latet, opinor, in litteris ‘retro
sequuntur' totiens agitatis verbum ‘retorquetur' cum in-
sequentibus coniungendum ideoque ab antecedentibus graviore
interpunctionis signo distinguendum. Optime autem coniungitur
verbum ‘retorquetur' cum verbo ‘religatur' ita, ut hoc enun-
tiatum eodem paene sensu sit ac superius illud collocatum:


33

 

diebus' referantque eam notionem ad λυχνοκαΐαν Aegyptiorum
(Herodot. 1162), ego quidem nescio. Vocem enim ‘lumina'
. pro ‘oculi’ positam videmus cum alias saepe tum in eiusdem
carm. v. 30: ‘ut tristi lumina saepe manu'. At pro voce
‘dies' nusquam eam repperi usurpatam. Quid? cum antea
munera postulata sint ab eiS, quae casto petant iura cubili, re-
iecta ab eis, quae impuro adulterio se dederint, nonne verisimile
est Catullum hoc quoque loco scripsisse ‘castis luminibus’,
ut praedicaret Berenices castitatem?

ven-g. Aen. 11 v. 557sqq. ita leguntur in editionibus:

Iacet ingens litore truncus

Avolsumque umeris caput et sine nomine corpus.

Narrat Aeneas sese vidisse Priami mortem. Consedisse
Priamum ferro cinctum una cum Hecuba mediis in aedibus ad
aram penatium, cum Polites filius a Pyrrho fugatus ac percussus
ante ipsos parentum oculos corrueret. Tum imbelli telo in
filii percussorem coniecto senem ab eodem ad ipsa altaria
tractum lapsantemque in multo nati sanguine esse occisum.
Eum fuisse exitum illius, qui Troiam vidisset iucensam Per-
gamaque prolapsa, tot quondam populis terrisque superbi Asiae
regnatoris. Iam sequuntur versus illi, quos supra comme-
moravimus. At num verisimile est Pyrrhum corpus interfecti
Priami usque ad litus traxisse ibique id vidisse postea
Aeneam? Quid? Aeneas pugnans de summae arcis fastigiis
(cf. v. 457 sqq.) nonne inde potius conspexerit corpus pro-
stratum ad aram, quae quidem erat nudo sub aetheris axe
(cf. v. 512)‘.> Adde, quod iam Servii suspicionem videtur movisse
vox ‘litore'. Qui quod Vergilium illud dicit respexisse, quod
in Pacuvii tragoedia quadam legeretur ‘Priami corpus ad
litus tractum’‚ immemor est versus 561, quo dicit Aeneas sese
vidisse regem vitam exhalantem. Ac ne alterum quidem
illud probari potest, quod Servius litus aut accipiendum exi-
stimat pro solo, ut I 225: ‘litoraque et latos populos’, aut ita,
ut ostendat vastum iam esse litus, ubi fuerat Troia, ut III 11: ‘et
campos, ubi Troia fuit’. Censeo equidem Vergilium non scrip-

sisse ‘litore' sed ‘limine', sive ipsius arae limen intellegimus
Kgl.Luieengymnasium. 1905. 3


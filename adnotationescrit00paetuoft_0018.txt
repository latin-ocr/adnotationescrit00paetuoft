14

 

litterarum formam nominis ‘Veneri’, ut illas liceat suspicari
ob eam causam in veteribus libris esse omissas. Nec non in
Ann. XI cp. 14, ubi explicatur, quomodo latinarum ortae sint
litterarum formae, verba: ‘Sed nobis quoque paucae primum
fuere, deinde additae' itarestituerim, ut ante ‘additae' suppleam
‘aliae’. In Ann.XII cp. 51, ubi scriptum videmus: ‘post
festinatione continua, ubi quati uterus et viscera vibrantur,
orare (sc. uxor Radamisti), ut morte honesta contumeliis exi-
meretur', haud dubium videtur, quin scriptum fuerit ‘quatitur
uterus'3 nam quicunque legit haec verba, offenditur infinitivo
historico cum finiti verbi forma coniuncto.

De loco alio ex Tac. Hist. 1 69 sumpto accuratius iam
exposuit Wolfflinus Philol. XXIII pg. 135. Aventici, quod est ·
Helvetiorum oppidum, legati ad Vitellium missi primum qui-
dem implacabiles invenerunt animos ct imperatoris et militum.
Claudio autem Cosso, uni ex legatis, homini notae facundiae,
tandem contigit, ut sua dicendi arte animos placaret. Iam vero
haec legimus tradita in libris manuscriptis: ‘Ut est mos vulgus
mutabile subitis et tam pronum in misericordiam quam immo-
dicum saevitia fuerat, effusis lacrimis et meliora constantius
postulando impunitatem salutemque civitati impetravere'. Quo-
rum in initio verborum quod Heraeus pro vocula ‘mos' resti·
tuit ‘mox' ordine ita mutato: ‘mox ut est vulgus sqq.'‚
Wolfflinus satis exemplis argumentisque id probavit et codicis
Budensis auctoritate firmavit. Displicet autem, quod idem
haec dicit: „Dass zu ‘impetravere‘ nicht die helvetischen Ge-
sandten, sondern die romischen Soldaten SubJekt sind, hat
Heraeus richtig bemerkt“. Nam praeterquam quod in altero
enuntiato singulari forma ‘vulgus’, iu altero plurali verbo
‘impetravere' eidem denotari putantur milites, vix equidem
crediderim eosdem milites,qui paulo ante excidium poposcerant et
tela ac manus in ora legatorum intentaverant, sola Cossi
oratione subito ita commutatos esse, ut lacrimas effunderent.
Immo legati cum animadvertissent milites Cossi verbis commotos,
lacrimis ipsi effusis meliora constantius postulando impuni-
tatem salutemque civitati impetraverunt. Quae sententia effi-


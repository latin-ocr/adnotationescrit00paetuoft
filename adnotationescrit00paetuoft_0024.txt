20

 

ψυχῆς ἁμαρτ. vl 96: Sunt, inquit, qui quidem uni amico
ubique fidem habeant, temere autem etiam duobus aut tribus aut
quatuor, cum non reputent, πότερον ἐνδέχεται πάντας αὐτοὺς ἐκ
μιᾶς αἰτίας κοινῆς ἀληθεύειν ἢ ψεύδεσθαι πάντας ἐκ μιᾶς
αἰτίας κοινῆς. Extrema verba explicandi causa ab aliquo
in margine repetita postea in genuinorum seriem irrepserunt.

Proponimus nunc, ut ad finem perducatur haec disputa-
tionis pars, tres locos ex litteris latinis sumptos, quos
eodem modo inquinatos existimamus. Cic. de offic. I cp. 15
multus est de beneficiis reddendis et de dilectu beneficiorum
acceptorum habendo secundum animum, studium, benevolentiam
eius, qui bene fecerit. ‘Multi enim, inquit, faciunt multa
temeritate quadam sine iudicio, vel morbo in omnes vel·
repentino quodam quasi vento impetu animi incitati’. Non
dubito subditicias iudicare notiones ‘sine iudicio' et ‘impetu
animi’. Quarum altera explicantur verba ‘temeritate quadani’,
altera verba ‘repentino quodam quasi vento'. In Tac. Ann.
V 10 a me impetrare non possum, ut ab ipso auctore addita
esse credam ad nomen ‘Euboeam’ explicantia verba ‘Aegaei
maris insulam’ et ad nomen ‘Piraeum' verba ‘Atticae
orae’. Ridiculae vero hae explicationes utpote in libro Romanis
hominibus legendo, quibus quidem satis erat notum, et quo
in mari Euboea sita esset insula et cuius orae esset Piraeus
portus. Ac ne in Tac. Ann. lv 11 quidem ipsi Tacito vindicem
omnia verba, quae in libris traduntur. Nam quod legimus:
‘Ordo alioqui sceleris per Apicatam S eiani proditus, tormentis
patefactus est', primum quidem non bene dicitur ‘Api-
catam Seiani’ pro ιΑΙ). Seiani uxorem’. Accedit, quod vix quis-
quam hoc loco possit dubitare, cuius uxor fuerit Apicata,
cum in fine cp. 3 narratum exstet Apicatam uxorem a Seiano
domo esse pulsam. Itaque dubito an hic genetivum ‘Seiani’
in glossematum numero ponam.

ΙΙΙ.

Quoniam de eis locis disserui, quibus aut aliquid errore
omissum aut spurii aliquid additum videatur, nunc proponere


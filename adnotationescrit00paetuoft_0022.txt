18

 

Nonnullis locis Lucianeis etiam ampliora inveniuntur
additamenta, quae expunxisse iuvabit. Veluti in Hermot. 40, ubi
describitur, qua ratione sortes agonistarum in ludis Olympiis
ducantur. Iniciuntur enim in urnam binae sortes littera A
notatae, binae littera B, binae littera G, ita ut sortium uni-
versus numerus numerum adaequet agonistarum. Iam quod porro
legimus: οὕτω μὲν γάρ, ἢν ἄρτιοι ὦσιν οἱ ἀγωνισταί, οἷον
ὀκτὼ ἢ τέτταρες ἢ ὁώὸεκα, ἢν δὲ περιττοί, πέντε, ἑπτὰ,
ἐννέα, γράμμα τι ’περιττὸν ἑνὶ κλήρῳ ἐγγραφὲν συμβάλλεται
αὐτοῖς, languida profecto sunt ipsorum numerorum exempla.
An vero scriptor existimavit inter eos qui legerent sore, qui
ignorarent, qui essent numeri pares, qui impares? Immo vero
agnoscenda hie est docti scribae sapientia, qui exempla illa,
margini appinxerit, unde irrepserunt in textum. Quod autem
Herwerdenius vocem οἷον alteri quoque numerorum seriei prae-
figendum censuit, id suo ille quidem iure fecit, cum tradita
verba servare studeret, sed quod altero loco ea vox adposita
est, altero neglegenter omissa, inde vel maxime colligi potest
ea verba ab ipso Luciano textui esse omnino non inserta.

Idem studium languide exponendi agnoscas in Phal. A. 12.
Ubi si ea enumerantur, quae aeneo bovi Apollini consecrato
sunt inscribenda, id, quod post verba τὰ τοῦ σοφοῦ χαλκέως
μέλη sie legitur: τὴν πρώτην πεῖραν τῆς μουσικῆς,
merum glossema est. In Tox. 27 haec legimus: Et Demetrius
profectus erat Aegyptum, ut pyramides viseret et Memnona;
acceperat enim illas quidem altissimas esse neque umbram
praebere, Memnona autem sonare oriente sole. Sequuntur
haec: τούτων ἐπιθυμήσας Δημήτριος θέας μὲν τῶν πυρα-
μίδων, ἀκροάσεως de τοῦ Μέμνονος. Quid? Omnia,
quae exstant post nomen Demetrii, nonne superfluam et mo-
lestam efficiunt repetitionem ab interprete verbis auctoris in-
sertam‘? In llIuse. laud. 3. haec exponuntur: Ex ore muscae dens
prominet, quo pungens sanguinein haurit. Quae si statim haec
sequerentur verba οὐ μετὰ μεγάλης ὀδύνης τῶν κεντουμένων,
bene flueret sententia. At turbatur clarus verborum nexus
his interiectis: πίνει μὲν γὰρ καὶ γάλακτος, ἡδὺ δὲ αὐτῷ


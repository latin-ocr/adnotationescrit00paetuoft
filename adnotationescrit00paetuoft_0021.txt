17

 

ὑπὸ τοῦ ἡλίου κεχρωσμένοι. Superflua est interpretatio adiec-
tivi ὑπέρυθροι. Nec non in marginem est releganda notio
ἡ τὰ ποικίλα Bis. accus. 19, adposita ad ἡ κατάγραφος,
quo ipso nomine satis significatur Stoicorum porticus.
Molestam etiam scioli scribae sapientiam redolent Adv. ind. 6
verba οἱ πόδες δή. Etenim homo admodum dives ambobus
pedibus frigore putrefactis et desectis postea ligneis usus pedibus
eo risum movebat, quod crepidas pulcherrimas emebat maximeque
eis operam dabat, ὡς καλλίστοις ὑποδήμασι κεκοσμημένα
εἴη αὐτῷ τὰ ξύλα. Iam satis; languide vero assuuntur verba
illa οἱ πόδες δή. Quodsi in Dial. meretr. IX 2 Polemon ex bello
rediens narratur τὸ μὲν γὰρ ἀργύριον μηδὲ ἀριθμῷ ἄγειν, ἀλλὰ
μεδίμνῳ ἀπομεμετρημένον πολλοὺς μεδίμνους, quis dubitet
extrema verba pro glossemate habere? In Dial. mer. XIII
autem, ubi Ioessa Lysiae amico opprobrat, quod tot tamque
divites iuvenes ipsa eius gratia non admiserit veluti aequalem
eius Melissum‚ in verbis insequentibus καίτοι ἔναγχος ἀπο-
θανόντος αὐτῷ τοῦ πατρὸς καὶ κύριον αὐτὸν ὄντα τῆς
οὐσίας voculae καί et αὐτόν utpote similes insequentium sylla-
barum litteris iniectae sunt a scriba quodam, qui quidem sen-
sum universi loci intellegeret, structuram autem enuntiati
grammaticam non satis perspiceret. Nam hanc sententiam
nimirum efficere voluit auctor: ‘quamvis potentem rei familiaris
patre paulo ante mortuo.’

Bis. accus. 5: Iustitia dea, cum Iuppiter dixerit philo-
sophos ac maxime Socratem docuisse eam praeferendam esse
Iniustitiae, per ironiam respondet multum profecto profuisse
Socrati de Iustitia sermones, qui quidem cicutam bibere coactus
sit: παρὰ τοσοῦτον ὑπερέσχον οἱ κατήγοροι τάναντία περὶ
τῆς Ἀδικίας φιλοσοφοῦντες. Hanc librorum lectionem Bek-
kerus et Fritzschius nescio qua de causa ita mutaverint, ut pro
φιλοσοφοῦντες scriberent alter φλυαροῦντες, alter ληροῦντες.
At vitium in verbis περὶ τῆς Ἀδικίας inesse videtur, quae
abundant et glossema sunt existimanda ad τάναντία adscriptum.
Nam accusatores Socratis ita ab eius philosophia discrepabant,

ut non de Iustitia cogitarent sed de Iniustitia.
xgl. Luieengymnasium 1905. 2


12

 

ante coniunctionem Itaque, cuius initium easdem praebet
litteras.

Ciceronis Phil. or. IV cp. 6 in verbis: senatum, id est orbis
terrae consilium' inter duo extrema verba casu aliquo excidisse
censuerim ‘ ampliss imum'. Nam aliis quoque locis senatus non
tam consilium orbis terrae vocatur quam consilium aut am-
plissimum aut summum. Veluti in Cic. Phil. III cp. 14 exstat:
‚et amplissimi orbis terrae consilii principes vos esse ali-
quando recordamini' et ib. VII cp. 7: ‘Turpe est summo con-
silio orbis terrae’. Alia vox videtur oppressa in Cic. Phil. or.
VI cp. 3: ‘Passurumne censetis Antonium introire Mutinam
legatos, exire inde tuto? Nunquam patietur, mihi credite.
Novi violentiam, novi impudentiam, novi audaciam'. Haec
verba ut suppleamus ‘Novi hominis violentiam'‚ non tantum eo
adducimur, quod accusativi non habent, ad quem referantur, sed
insequentis enuntiati verbis: ‘Nec vero de illo sicut de
homine aliquo debemus, sed ut de belua aliqua cogitare'.
Levius detrimentum accepit alius locus Phil. or. VIII
qui invenitur in cp. 4. Ubi Cicero opprobrat Fucio, quod de
Iulii Caesaris regno olim conquestus iam pacem commendet
cum Antonio faciendam: ‘Quin etiam, inquit, de illo homine
queri solebas; quid te facturum de belua (sc. de Antonio) putas?
Desideratur pronomen ‘hac’ ante ‘belua’, quod pronomini
‘illo' satis respondeat.

Cicero in Tusc. disput. V cp. ll cum A. colloquens de
genere disputandi cum inconstantiae videatur accusatusz
‘Cum aliis, inquit, isto modo (sc. disputes), qui legibus im·
positis disputant: nos in diem vivimus3 quodcunque nostros
animos probabilitate percussit, id dicimus3 itaque soli sumus
liberi. Verum tamen ....' Non est quo hic pertineat ‘soli’.
Neque enim tam dicere vult Cicero, sibi soli esse vindicandam di—
cendi libertatem quam omnino sibi licere libere dicere. Oppressit
nonnullas litteras socors quidam librarius; Cicero, opinor, scrip-
sit ‘soluti sumus liberique'. Vocula ‘que'‚ cuius extremae
duae litterae congruant cum initio vocis ‘verum'‚ fieri potuit, ut
neglegeretur. Conferenda autem est eadem coniunctio adiec-


35

 

in qua L. Mullerus ipse quoque acquiescit. At displicet
notionum congeries in verbis ‘lenimen medicumque'3 nam
'barbiton eo ipso, quod lenit laboreS, eisdem medetur. Forsit-
an scripserit Horatius ‘nitidssumque'; quae vox non multo ab·
scedens a traditis litteris spectat ad lyrae speciem, cum vox
‘dulce’ ad id pertineat, quod chordarum sono efficitur.

In fine c. 11129 Horatius suum esse negat, si mugiat
malus Africis procellis, ad miseras decurrere preces aut votis
pacisci, ne suis mercibus augeantur avari divitiae maris:

Tum, inquit, me biremis praesidio scaphae

Tutum per Aegaeos tumultus

Aura feret geminusque Pollux.
Solus ex interpretibus Peerlkampius in voce ‘aura’ cum haereret,
scripsit ‘astra ferent’. Ceteri ‘auram' opponi volunt Africis
procellis et intellegi „eine Brise, ein leichter Lufthauch “. Quam
ad interpretationem firmandam L. Miillerus dicit: ubi Ledae
puerorum alba stella refulserit, concidere ventos (Hor. c. 112, 30).
At hoc loco de concidentibus ventis aut de leni aura cogitari
non potest, cum Horatius sese ferri dicat per Aegaeos
tumultus. Namque ubi sunt maris tumultus, locus prorsus
non est leni aurae. Praeterea adfirmare videtur poeta eo
sese confidere, quod suis ipse manibus ac viribus vitae suae
navigium dirigat ac fortiter per omnia pericula ducat, id quod
de se profitetur etiam Goetheus noster in carmine illo, quod
inscribitur „Seefahrt“. Quid? quod ne ad gubernaculum quidem
sedentem se fingit Horatius, sed biremis praesidio scaphae
vehentem. Qui remis ipse scapham agitat, is non nititur
aura ad promovendum navigium, sed unda. Itaque hanc vocem
suspicor pro voce ‘aura' olim fuisse scriptam. Eadem autem
vox metaphorice exstat usurpata in Hor. carm. 117, 15:

Te rursus in bellum resorbens
Unda fretis tulit aestmvsis,


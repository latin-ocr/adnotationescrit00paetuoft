28

 

Sequitur, ut universus murus multo etiam crassior fuerit
quam quadraginta pedes. Mira profecto murorum crassitudo!
Accedit, quod duobus locis revinctas fuisse trabes directas
Caesar dicit; nam in initio capitis cum haec exstent: ‘Hae
(trabes) revinciuntur introrsus et multo aggere vestiuntur', ad
alteram nimirum revinctionem eamque interiorem haec verba
spectant, ad alteram ea quae in fine capitis leguntur. Tam crassos
igitur muros a Gallis esse exstructos cum vix liceat credere,
numerum ‘pedes XL' corruptum ad nos pervenisse suspicandum
est. Ac vide, quam facile numerus XL oriri potuit ex XI.
Undecim pedes priorem‘ seriem trabium revincientium afuisse
a fronte muri nihil sane habet miri. Stabilitur autem opinio, qua
numerorum conturbationem esse factam putamus, eo, quod
codd. Vind. G. et Bong. A. etiam incredibiliorem exhibent
numerum: ‘quadringenos’ aut ‘quadrigenos’. Monstruosam igitur
in crassitudinem creverunt Gallorum muri sola scribarum
socordia.

Alter huiusce modi locus invenitur in Liv. XXIII cp. 44
Marcello ex urbe Nola contra Hannibalem erumpente ‘aliquot
primo impetu perculsi caesique sunt: dein concursu ad
pugnantes facto aequatisque viribus atrox esse coepit pugna.
memorabilisque inter paucas fuisset, ni ingentibus procellis
effusus imber diremisset pugnantes. Eo die commisso modico
certamine atque inritatis animis in urbem Romani, Poeni in
castra sese receperunt; nam Poenorum prima eruptione
perculsi ceciderunt haud plus quam triginta, Romani
quinquaginta’. Extrema verba haud sincere tradita esse
plerique editores censuerunt varieque ea mutare conati sunt. Ac
primum quidem cumH.J.Miillero crediderim spuria atque a libra-
rio quodam stulte repetita esse verba ‘prima eruptione perculsi’.
Neque enim prima modo eruptione facta ceciderunt
aliquot Poeni, sed etiam postea, cum aequatis viribus atrociter
pugnaretur. Idem homo doctus de numero ‘triginta’ haec dicit:
„Die Zahl kann nicht richtig sein, weil nach 45‚1 auf seiten
der Punier mehr gefallen sein miissen“. In cap. 45, 1 enim
Marcellus tertio die post suos adhortatur, ut ‘victis


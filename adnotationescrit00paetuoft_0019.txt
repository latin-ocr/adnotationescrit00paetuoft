15

 

cietur, ubi persuaserimus nobis Tacitum scripsisse ‘civitati
legati impetravere’.

In Hist. IV 71 Tacitus narrat Petilium Cerealem Rigodulum
venisse, quem locum magna Treverorum manu Valentinus inse-
disset montibus aut Mosella amne saeptum3 et addidisse eum
fossas obicesque saxorum. ‘Nec‚ inquit, deterruere ea muni-
menta Romanum ducem spreto hoste3 quem temere collectum
haud ita loco iuvari, ut non plus suis in virtute foret’.
Claudicat sententiae exitus3 nam deest genetivus pendens ex
comparativo ‘plus’. Qua de causa proposuerunt Ritterus adden-
dum ‘roboris’ ante ‘foret’ etHeraeus ‘praesidii’ aut ante aut-A post
‘foret’. At nihil habent auxilii in traditis litteris. Suspicor
ego quidem olim scriptum fuisse ‘plus salutis suis'‚ mediam
autem vocem ob litterarum similitudinem esse oppressam.

In Apul. Metam. Vl 3 Psyche maritum dies noctesque
quaerens fanum sollerti fabrica exstructum prospicit et sacris
foribus appropinquat: ‘Videt dona pretiosa et lacinias auro
litteratas ramis arborum postibusque suffixas, quae cum gratia
facti nomen deae, cui fuerant dicata, testabantur’. Nomen ipsum
deae cum hic non commemoretur, Psyche autem eam pro-
tinus appellet: ‘Magni Iovis germana et coniuga’ suspicor
scriptum fuisse de(oru1n regin)ae.

II.

Locis adhuc perlustratis genuina scriptorum verba ita
videbantur vitiata, ut aut singulae litterae aut totae voces
omitterentur. Sunt etiam, ubi alieni aliquid orationi suspiceris
insertum. Atque hic quoque proficisci liceat a Luciano. Cuius
in Dial. deor. X 1 Iovis iussu Alcmenen compressuri Mer-
curius vetat Solem per tres dies illucescere, ut una nox oriatur
diuturna. Soli autem interroganti, nonne unius noctis
spatium sufficiat Iovis amori, deorum nuntius haec respondet:
Οὐδαμῶς τεχθῆναι γάρ τινα δεῖ ἐκ τῆς ὁμιλίας ταύτης
μέγαν καὶ πολύαθλον θεόν· Hic adiectiva μέγαν καὶ πολύαθλον
melius coniunguntur cum solo pronomine τινα, cum novus quidam
et adhuc insolitus significetur partus neque hominis nec dei. Ac-


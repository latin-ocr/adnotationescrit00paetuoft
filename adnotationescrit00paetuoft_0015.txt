11

 

uni militi detracto' correxerim του τὸν θυρεόν (alicuius
scutum). Tam ‚parvulas voces facillime suppressas esse
ob litterarum similitudinem iam supra commemoravimus. Cuius
rei exemplum exstat etiam in Platonis Protagora, ubi in
capite 16 exponitur, si reipublicae fundamentum collocatum
esset non tam in iustitia et in legibuscolendis quam in arte
tibiis canendi, et si alter alterum hanc artem docere studeret,
tamen non omnes eximios futuros esse tibicines. Iam si haec
verba sequuntur: ἀλλ’ οὗν αὐληταὶ γοῦν πάντες ἦσαν ἱκανοὶ
ὡς πρὸς τοὺς ἰδιώτας καὶ μηδὲν αὐλήσεως ἐπαΐοντας, desi-
deratur particula ἂν, quae socordia scribarum facile excidit
post ἧσ αν. Universa enim sententia describitur res ficta et
excogitata, etcum antea ubique et semper addita appareat ea
particula, ne hoc quidem in enuntiato illam omissam fuisse
censuerim.

Haec habui quae eiusmodi ex graecis proferrem litteris;
venio nunc ad scriptores latinos. Liv. XXIII 5 narrat post
Cannensem cladem Varronem consulem Campanorum legatis
calamitatem Romanorum conquerentibus omniaque quae ad
bellum opus essent offerentibus dixisse in tanta clade paene
illis bellum suscipiendum esse pro Romanis. Meminissent
propter ipsos bellum cum Samnitibus per centum prope
annos variante fortuna eventum Romanos tulisse. Iam vero:
‘Adicite‚ inquit, quod ad extremum, id quod ante Cannensem
certe cladem maximum fuit, civitatem nostram magnae parti
vestrum dedimus communicavimusque vobiscum. Itaque

..’ Non bene quadrare extrema verba ad antecedentia,
in quibus agitur de civitate data, satis exposuit H. J. Mullerus
in adnotatione buius loci; qui post vocem‘ vobiscum' supplen-
dum censet aut ‘conubium’ aut ‘rempublicam’. At illud
non satis magnam vim habet, hoc cur interciderit non video.
In insequentibus autem verbis cum exstet ‘communis patria’
et cum sequantur verba: ‘non cum Samnite aut Etrusco res
est, ut, quod a nobis ablatum sit, in Italia tamen imperium
maneat', nonne inde collegendum est etiam supra scriptum
fuisse ipsum nomen ‘Italiam'P Quod nomen facile omitti potuit

